    Dörtnala gelip Uzak Asya'dan 
    Akdeniz'e bir kısrak başı gibi uzanan
            bu memleket, bizim.
    Bilekler kan içinde, dişler kenetli, ayaklar çıplak
    ve ipek bir halıya benziyen toprak,
            bu cehennem, bu cennet bizim.
    Kapansın el kapıları, bir daha açılmasın,
    yok edin insanın insana kulluğunu,
            bu dâvet bizim....
    Yaşamak bir ağaç gibi tek ve hür
    ve bir orman gibi kardeşçesine,
            bu hasret bizim...